1. כללי

1.1. פיינד- מי גרופ בע"מ ("החברה") הינה המפעילה של אתר "פיינד- מי השוואת מחירים" שכתובתו www.findme.co.il (" האתר") במסגרתו ניתן לבצע סיווגים מגוונים והשוואות מחירים לגבי מוצרים שונים.

1.2. השימוש באתר ובתכנים המוצגים בו באמצעות מכשירי קצה שונים כפוף לתנאי השימוש באתר ("תנאי השימוש"). אנא קרא תנאים אלה בעיון ובקפידה, שכן תחילת השימוש באתר ובתכניו מעידה על הסכמתך ואישורך לאמור בתנאי שימוש אלו.

1.3. מטרת תנאי השימוש הינה להסדיר את היחסים בין החברה, המפעילה את האתר לבין כל אדם ו/או גוף ו/או גורם או מי מטעמם של אלה אשר עושה שימוש ו/או גולש באתר (" המשתמש"). החברה שומרת לעצמה את הזכות לעדכן תנאי שימוש אלו מעת לעת, לפי שיקול דעתה הבלעדי וללא צורך במסירת הודעה כלשהי מראש. תוקפו של שינוי תנאי השימוש יחל מרגע פרסומו.

1.4. אם הינך מתחת לגיל 18, אנא קרא תנאים אלה בעיון ובקפידה יחד עם הוריך (או אפוטרופוס אחר). אם אתה (או הוריך) אינכם מסכימים לתנאי השימוש של האתר, כולם או חלקם, אינך רשאי לעשות שימוש באתר זה לכל מטרה שהיא.

1.5. באתר תוכלו למצוא מגוון של תכנים ומידע לרבות תוכן מילולי, חזותי, קולי, אור-קולי (audio-visual) או כל שילוב שלהם וכן עיצובם, עיבודם, עריכתם, הפצתם ודרך הצגתם, לרבות (אך לא רק): הודעות, חוות דעת, תגובות, כתבות, סקירות, נתונים, ידיעות, קבצים, ניתוחים, תכנים, הערכות, קישורים, בטקסט, בתמונות ו/או בקול, וכל מידע אחר שיועמד לרשות המשתמשים באתר בכל אמצעי שהוא, הקיים כיום או שיהיה קיים בעתיד, לרבות באמצעות מכשירי הקצה השונים, בנוגע למוצרים ולנותני שירותים שונים ("התכנים"). בכפוף לתנאי השימוש, תוכלו לבצע חיפוש והשוואת מחירים של מוצרים שונים, לגלוש באתרי בתי העסק ונותני השירותים המציעים את המוצרים באתר ("האתרים המקושרים"), לפרסם ביקורות, המלצות וחוות דעת, ולהשתמש במגוון שירותי האתר השונים ("השירותים").

1.6. באתר מתפרסמים הן תכנים שמקורם במשתמשי האתר והן תכנים שמקורם בחברה ו/או בבתי העסק, לרבות אפשרות ביצוע חיתוכים ומיונים של תכנים בהתאם לקטגוריות מוגדרות מראש ומילות מפתח מדויקות ("הסיווגים"). החברה לא תהא אחראית לטעויות, להשמטת פרטים ו/או לאי-דיוקים, העלולים להתרחש כתוצאה משימוש בסיווגים האמורים.

1.7. יודגש כי האתר איננו משמש כאתר מכירות וכי החברה לא תיחשב כמוכרת ו/או כמציעה למכירה מוצרים ו/או שירותים כלשהם לגולשים.

1.8. אתר זה נועד לשימוש פרטי בלבד וכל שימוש מסחרי בו ללא קבלת הסכמתה מראש ובכתב של החברה הינו אסור.

1.9. יובהר, כי תנאים אלה חלים על השימוש באתר ובתכנים הכלולים בו באמצעות כל מחשב או מכשיר תקשורת אחר (כדוגמת טלפון סלולארי, מחשבי כף יד למיניהם וכיו"ב).

1.10. החברה שומרת לעצמה את הזכות לשלוח מעת לעת עדכונים ו/או חומרים פרסומיים אחרים למשתמשים באמצעות דואר אלקטרוני ו/או באמצעות הודעות טקסט לטלפון הנייד.

1.11. השימוש בלשון זכר הינו לצורך הנוחות בלבד ותנאים אלו יחולו על כל משתמשי האתר.

2. הרשמה לאתר

2.1. כדי להירשם לשירותים מסוימים באתר, ייתכן כי תתבקש לספק לחברה מספר פרטים אודותיך אשר יופיעו בחלק באתר המכונה "אזור הגולשים". אזור הגולשים הינו משותף לכל אתרי פיינד- מי גרופ, לרבות אתר רסט שכתובתו www.rest.co.il; אתר מתחתנים שכתובתו www.mitchatnim.co.il; אתר D שכתובתו www.d.co.il וכן כל אתר אחר בפיינד- מי גרופ לפי שיקול דעתה של החברה ("אתרי פיינד- מי גרופ"). פרטים אלו נושאים אופי אישי. הנהלים אשר על פיהם פועלת החברה באיסוף ובשימוש במידע כאמור מפורטים בסעיף ‏9 ‎להלן (" מדיניות הפרטיות").

2.2. במהלך הרישום באזור הגולשים תתבקש לספק לחברה מידע שיכלול, בין היתר, את שמך המלא, כתובת דואר אלקטרוני, מען ומספר טלפון. חלק מהנתונים שתתבקש למסור הינם פרטי חובה – כלומר לא ניתן להירשם מבלי למסור פרטים אלו - פרטי החובה יסומנו באופן מפורש. בנוסף לפרטים אלו הינך מתבקש לבחור סיסמה, אשר תשמש לזיהויך לצורך קבלת השירותים ("טופס הרישום"). הינך אחראי באופן מלא לשמירת סודיות הסיסמה ומתחייב להודיע לחברה באופן מיידי על כל שימוש שאינו מורשה בסיסמה שלך ו/או על כל הפרת סודיות אחרת. גולש אשר מילא את טופס הרישום באזור הגולשים יקרא להלן: "גולש רשום". יובהר כי מילוי טופס הרישום מהווה הסכמתך לרישומך לאזור הגולשים בכל אתרי פיינד- מי גרופ, וכי לא ניתן להירשם רק לחלק מאתרי פיינד- מי גרופ.

2.3. במסגרת ההרשמה לאתר מתאפשר קישור בין כתובת הדואר האלקטרוני אשר סופקה על ידך לחברה לבין חשבון הפייסבוק הפרטי שלך באתר פייסבוק (" חשבון הפייסבוק"). עם זאת, כדי לאפשר קישור בין חשבון הפייסבוק לאתר החברה, תידרש לתת הסכמתך מראש, באמצעות מסך אישור סטנדרטי של אתר פייסבוק. אישור הקישור בין חשבון הפייסבוק לאתר החברה מהווה הסכמתך לפרסום שמך ותמונת הפרופיל המופיעה בחשבון הפייסבוק שלך במסגרת האתר, לרבות, אך לא רק, לצד תגובותייך ו/או חוות דעתך.

2.4. הינך מתחייב לספק מידע אמיתי, מדויק, נכון ומלא אודותיך, כפי שמתבקש בטופס הרישום באתר. כמו כן, הינך מתחייב לעדכן את המידע כפי שנמסר בטופס הרישום במטרה לשמור על נכונותו ודיוקו.

2.5. החברה תהא רשאית לנהוג במאגר המידע של הגולשים הרשומים בהתאם להוראות הדין ולעשות במאגר המידע של הגולשים הרשומים שימוש, בין היתר, לצורך דיוור מידע ותכנים אל הגולשים הרשומים (בדואר ו/או בדואר אלקטרוני ו/או בפקסימיליה ו/או בהודעות טקסט לטלפון הנייד), לרבות דברי פרסומת של בתי העסק השונים ו/או המפרסמים שונים.

2.6. לחברה לא תהא כל אחריות לשימוש בלתי מורשה של כל צד ג' באמצעות הנתונים המופיעים בטופס הרישום. במידה שתבחר לחלוק מידע זה עם צד ג' כלשהו, תישא באחריות לכל הפעולות שיתבצעו באמצעות הנתונים שלך.

2.7. במקרה שתאבד שליטה על אחד או יותר מהנתונים שלך, תאבד שליטה מהותית על המידע האישי שלך, ותהא כפוף לפעולות מחייבות מבחינה חוקית שיתבצעו בשמך. לפיכך, אם הנתונים אינם בטוחים מכל סיבה שהיא, עלייך מוטלת החובה לשנותם לאלתר.

2.8. החברה שומרת לעצמה את הזכות להשעות, לבטל או לסרב לספק את השירות הניתן לך על ידה באתר, בכל מקרה בו החברה תהא סבורה, על פי שיקול דעתה המוחלט והבלעדי, כי המידע שמסרת אינו אמיתי, מעודכן, שלם או נכון בזמן הרישום או לאחריו, וכן כי צבירת הנקודות ו/או מימוש השובר נעשו שלא כדין ו/או תוך הפרת תנאי שימוש אלה ו/או מעשה עבירה ו/או מעשה מרמה או שלא כדין מכל בחינה שהיא, והכול עם או בלי הודעה מוקדמת.

2.9. כמו כן, החברה רשאית לשנות מעת לעת, לפי שיקול דעתה הבלעדי וללא הודעה מוקדמת, את מפתח צבירת הנקודות.

2.10. הנתונים שתמסור בעת ההרשמה לשירותים באתרים ו/או בעת עדכון פרטיך (כפי שיעשה מעת לעת), יישמרו במאגר המידע של פיינד- מי. אינך נדרש על-פי חוק למסור את המידע, אולם בלא מסירת הפרטים המופיעים בשדות החובה, לא תוכל להשתמש בשירותים הטעונים הרשמה. המידע שתמסור בעת ההרשמה לא יימסר לצדדים שלישיים למעט כמפורט להלן.

3. צבירת נקודות הטבה

3.1. ביצוע פעולות מסוימות באתרי פיינד- מי גרופ של גולש רשום עשוי לזכות את הגולש הרשום בנקודות הטבה אשר ייצברו בחשבון הגולש הרשום, כפי שייקבע מעת לעת על ידי החברה, ויוצגו באזור הגולשים ("נקודות ההטבה"). החברה תאפשר לגולשים הרשומים לזכות בנקודות בהתאם למפתח צבירת נקודות ההטבה המופיע באתר ("מפתח צבירת הנקודות"). יובהר כי נקודות ההטבה הינן הטבה בלבד ולא יהוו כל תמורה ואינן ניתנות להמרה בכסף ו/או בשווה כסף, אלא בהתאם למפתח צבירת הנקודות ובהתאם לתנאי השימוש באתר.

3.2. צבירת נקודות ההטבה היא אישית ואינה ניתנת להעברה בכל דרך שהיא לרבות בדרך של מכירה או העברה ללא תמורה לצד שלישי כלשהו ו/או הורשה. יובהר כי לא ניתן להעביר נקודות מחשבון גולש רשום אחד לאחר, אלא אם כן אישרה החברה העברה כאמור מראש ובכתב, מטעמים מיוחדים, ולפי שיקול דעתה הבלעדי.

3.3. במידה שתצבור את נקודות ההטבה העשויות לזכות בקבלת הטבה, בהתאם למפתח צבירת הנקודות, תוכל להגיש "בקשת רכישה" לחברה, על ידי הזנת טופס בקשה להטבה בעמוד ההטבות שכתובתו http://www.d.co.il/?page=Addon-Reviews-Store או על ידי שליחת דוא"ל למרכז השירות לכתובת zapclub@d.co.il, אשר בעקבותיה תהא החברה רשאית לבחון האם כמות נקודות ההטבה שצברת מזכה אותך בקבלת ההטבה המבוקשת, לפי האמור במפתח צבירת הנקודות.

3.4. מספרן המקסימאלי של נקודות ההטבה הניתנות למימוש בכל רבעון קלנדרי הוא 600 נקודות ("מספר נקודות מקסימאלי למימוש"). כל נקודת הטבה שלא תמומש בתוך שנה מיום הזכאות תימחק ("תקופת השימוש"). החברה תהא רשאית בכל עת להאריך או לקצר את משך תקופת השימוש ו/או לשנות את מספר הנקודות המקסימאלי לשימוש ו/או להאריך או לקצר את משך התקופה בה ניתן לממש את מספר הנקודות המקסימאלי למימוש בפרסום באתר או בכל דרך אחרת שתיראה לחברה לפי שיקול דעתה. נקודות ההטבה אינן בבחינת זכות מוקנית למשתמש ומימושן אינו מובטח.

3.5. במידה שבמסגרת בקשת הרכישה תאמת החברה כי כמות הנקודות שבידך מזכה אותך, לפי מפתח צבירת הנקודות, בהטבה שבחרת, ישלח אליך שובר מתאים בדואר רשום ("שובר ההטבה"). יובהר כי שובר ההטבה נשלח אל כתובתך כפי שנמסרה על ידך לחברה, במסגרת טופס ההרשמה או בדרך אחרת שתיקבע על-ידי החברה. לפיכך, החברה לא תישא בכל אחריות לאי הגעת שובר ההטבה אליך במקרים של מסירת פרטים שגויים, חסרים ו/או לא מדויקים.

3.6. מימוש שובר ההטבה יהיה בהתאם לקביעת בית העסק ו/או נותן השירותים המעניק אותו, וכן בהתאם לתנאים המנויים בגב שובר ההטבה. האחריות הבלעדית לאספקת, לטיב, ולאיכות שובר ההטבה, תחול על היצרן ו/או היבואן ו/או המשווק ו/או נותן השירות ו/או הספק של כל מוצר ו/או שירות בקשר עם שובר ההטבה בהתאם לכל דין ובהתאם למקובל אצל כל אחד מהם. למען הסר ספק, החברה לא תהיה אחראית בצורה כלשהי ולא תישא בשום אחריות לטיב שובר ההטבה, לאספקתו ולאיכותו. מבלי לגרוע מהאמור, לא תהא לך כל טענה כלפי החברה בגין שובר ההטבה, אספקתו, טיבו או איכותו.

3.7. שובר ההטבה הינו אישי ואינו ניתן להעברה וכן חל איסור מוחלט על ביצוע מסחר בו או על העברתו בתמורה או ללא תמורה לאדם אחר. השובר הינו הטבה ואינו מהווה תמורה כלשהי לגולשים. מובהר ומודגש בזאת, כי שובר ההטבה (לרבות ההטבה הניתנת במסגרת שובר ההטבה) אינו ניתן להחלפה או להמרה למוצר אחר, לכסף, לשווה-כסף או לכל טובת הנאה אחרת כלשהי, מחוץ לקבוע במפורש בתנאי שימוש אלו ו/או על גבי שובר ההטבה. למען הסר ספק, החברה לא תהא חייבת בתשלום מס כלשהו בגין חלוקת שוברי ההטבה, ובמידה ששובר ההטבה יגרור תשלומי מיסים, יוטלו המיסים על מקבל שובר ההטבה בלבד.

3.8. מפתח צבירת נקודות ההטבה הינו בהתאם לתנאי השימוש ולתנאים המפורטים באתר. החברה שומרת לעצמה את הזכות לעדכן את מפתח צבירת נקודות ההטבה מעת לעת, לפי שיקול דעתה הבלעדי וללא צורך במסירת הודעה כלשהי מראש. תוקפו של שינוי מפתח צבירת נקודות ההטבה יחל מרגע פרסומו.

3.9. החברה רשאית שלא להעניק את שובר ההטבה ו/או שלא לאפשר את מימושו של שובר ההטבה כמפורט לעיל, אם תהא סבורה, לפי שיקול דעתה המוחלט והבלעדי, כי צבירת הנקודות ו/או מימוש השובר נעשו שלא כדין ו/או תוך הפרת תנאי שימוש אלה ו/או מעשה עבירה ו/או מעשה מרמה או שלא כדין מכל בחינה שהיא.

4. תגובות, חוות דעת והמלצות באתר

4.1. באתר מתפרסמים גם תכנים אשר מקורם במשתמשי האתר, לרבות, חוות הדעת וההמלצות, המאפשרים החלפת מידע, תכנים ורשמים בין משתמשי האתר ("המלצה/ות"). פרסום המלצות, כתיבת תגובה להמלצות ושמירתו של שם עסק ברשימת הפריטים המועדפים, פתוחים לשימושם של משתמשים אשר נרשמו כגולשים רשומים. הצפייה בהודעות המפורסמות בפורומים ובהמלצות פתוחה לצפייה לכלל הגולשים. חלק מהפרטים אשר נמסרו על-ידי הגולש, לרבות שם ועיר מגורים, עשויים להופיע בעת פרסום חוות הדעת על ידך באתר. ההמלצות עשויות לכלול ציון אשר יינתן על ידי גולשים רשומים לבית העסק במספר קריטריונים מוגדרים מראש וכן באמצעות מלל חופשי. הציון הכללי המשוקלל של כל ההמלצות יופיע לצד שורת פרטי העסק בתוצאות חיפוש.

4.2. המבקש לפרסם המלצה באתר, יתייחס בהמלצתו לבית העסק ו/או לנותן השירות, על פי התרשמותו וחוות דעתו הסובייקטיבית בלבד. אין לעשות שימוש בהמלצות למטרה אחרת מלבד המטרה הנ"ל, לרבות למטרות יחסי ציבור. החברה שומרת לעצמה את הזכות לבטל ו/או לשנות ו/או לערוך כל המלצה שפורסמה, על פי שיקול דעתה הבלעדי.

4.3. כמו כן, החברה עשויה לבצע מעת לעת, ועל פי שיקול דעתה הבלעדי, בדיקה של אמינות ההמלצות באמצעות סקרים טלפוניים ו/או אחרים המופנים לגולשים, וכן באמצעות בדיקות פנימיות של החברה ("סקרי אמינות"). תוצאות סקרי האמינות, ככל שיבוצעו וככל שהחברה תחליט לפרסמם, יפורסמו באתר לצד חוות הדעת, ובהסכימך לתנאי שימוש אלו הנך מסכים כי החברה תיצור עימך קשר (באמצעות דוא"ל, בהודעת טקסט לטלפון הנייד (SMS/MMS) או בכל אופן אחר) לצורך ביצוע סקרי אמינות. יובהר כי מקורם של סקרי האמינות הינו במשתמשי האתר ולפיכך אין החברה אחראית לדיוקם ו/או לנכונותם וההסתמכות עליהם הינה באחריותך הבלעדית.

4.4. שימוש באתר, לרבות ביצוע פעולות שונות באמצעות האתר כגון כתיבת חוות דעת על ידי גולש רשום, עשוי להקנות לגולשים "תואר" בהתאם לטבלה המופיעה בעמוד האישי של הגולש הרשום באזור הגולשים. התואר האמור יופיע בעמוד האישי של הגולש הרשום באזור הגולשים וכן באזורים נוספים באתר. החברה שומרת לעצמה את הזכות למתן תואר לגולש ו/או לשינויו ו/או להסרתו על פי שיקול דעתה הבלעדי וללא הודעה מוקדמת.

4.5. החברה אינה אחראית לכל שינוי ו/או תיקון ו/או השמטה ו/או חבלה ו/או נזק מכל סוג שהוא שנעשה לתכנים אשר הועלו על ידי המשתמשים ו/או נכתבו על ידי משתמשים במסגרת ההמלצות ו/או בכל מסגרת אחרת באתר. ייתכן כי מסיבות שונות שאינן בשליטת החברה ישונו ו/או יימחקו תכנים המפורסמים במסגרת ההמלצות ו/או בכל מסגרת אחרת אשר מופיעה באתר והחברה לא תישא בכל אחריות בנידון.

4.6. החברה רשאית לבטל את ההמלצות ו/או התגובות, לשנות, מעת לעת, את מבנם, מראם וזמינותם של השירותים והתכנים שבאתר וכן לא לפרסם חוות דעת ו/או תגובות או להסירן והכול ללא הודעה מוקדמת ועל-פי שיקול דעתה הבלעדי והמוחלט, לרבות, אך לא רק, במקרים בהם החברה סבורה כי ההמלצה איננה אמינה.

4.7. החברה רשאית לדרוש מגולש רשום אשר פרסם חוות דעת באתר אסמכתאות וכן ראיות בכתב המוכיחות כי הוא אכן קיבל את השירות ו/או המוצר נשוא חוות הדעת מבית העסק ו/או נותן השירות ולחברה יהא שיקול הדעת הבלעדי וללא כל מתן הודעה מוקדמת, להתיר את פרסום חוות הדעת ו/או התגובות או להסירן.

4.8. בעשותך שימוש באתר במסגרת מסירת תכנים לפרסום באתר, לרבות פרסום בהמלצות, חלה עליך האחריות המלאה והבלעדית לכל תוצאה אשר עשויה לנבוע מכך ועליך להימנע מלפרסם בו: (1) תכנים שהעלאתם ו/או שתוכנם בלתי חוקיים ו/או נועדו למטרות בלתי חוקיות ו/או הפוגעים בפעילות המערכת; (2) תכנים בעלי אופי גזעני, פוגעני ו/או שיש בפרסומם משום לשון הרע ו/או עבירה על חוק כלשהו; (3) תכנים העלולים לפגוע ו/או להזיק ברגשות הציבור, לרבות כל תוכן בעל אופי מעליב, משמיץ, טורדני או פוגע העלול לפגוע ברגשות הציבור; (4) כל תוכן העלול להוות בסיס לקובלנה פלילית ו/או תביעה אזרחית או מהווה הפרה של כל חוק ישראלי, לרבות תוכן בלתי חוקי ו/או תוכן המעודד, מסייע או מנחה בביצוע מעשה המהווה עבירה פלילית ו/או עוולה נזיקית לפי דיני מדינת ישראל; (5) כל תוכן הפוגע ו/או עלול לפגוע בשם הטוב של בתי העסק ו/או צד שלישי; (6) כל תוכן העלול להוות הטעייה ו/או כל תוכן הידוע למשתמש כשקרי, מטעה או מסולף; (7) תכנים הפוגעים בפרטיות; (8) תכנים אשר זכויות הקניין הרוחני בהם אינן שייכות לך; (9) תכנים בעלי אופי מסחרי ו/או המכילים מידע פרסומי כלשהו; (10) כל תוכן המזהה אישית אנשים אחרים, מבלי שנתנו את הסכמתם לפרסום זהותם ו/או (11) תכנים אשר מכילים וירוס מחשב מכל סוג שהוא. יובהר כי החברה רשאית שלא לפרסם ו/או להסיר כל תוכן אשר כולל אחד או יותר מהסעיפים האמורים.

4.9. ייתכן שהתכנים אשר מתפרסמים בהמלצות אינם אמיתיים ו/או מדויקים ו/או נכונים, במלואם או בחלקם. החברה אינה אחראית לכל נזק, הפסד, חסרון כיס או הוצאה שייגרמו לך אם תפעל על בסיס המידע, התכנים או המסרים המפורסמים בהמלצות וכל הסתמכות עליהם הינה באחריותך הבלעדית.

4.10. תכנים שיפורסמו בהמלצות יהיו חשופים לכלל גולשי רשת האינטרנט. החברה לא תישא כלפי המשתמש באחריות ביחס לתגובות אשר יתקבלו ביחס לפרסום בהמלצות ו/או לכל תוצאה ו/או נזק ו/או חסרון כיס שייגרמו למשתמש או לרכושו בעקבות התגובות הנ"ל. החברה לא תישא כלפי המשתמש באחריות לשימוש אשר ייעשה על ידי צד שלישי כלשהו בתכנים אשר פורסמו על-ידי המשתמש באתר.

4.11. יובהר, כי נציג מטעם בית העסק נשוא ההמלצות יהיה רשאי להגיב להמלצות ו/או לתגובות, בכפוף לתנאי השימוש.

5. מדריכי קנייה

5.1. באתר קיימים גם מאמרים ומדריכי קנייה הנכתבים על ידי אנשי מקצוע ואשר מאפשרים לגולשים לקבל מידע בנושאים מגוונים ("מאמרים"). עם זאת, המידע המופיע במאמרים הינו בגדר המלצה בלבד והסתמכותך עליו או על חלקים ממנו הינה באחריותך האישית בלבד, והחברה לא תישא בכל אחריות לנזק, להוצאה ו/או לחסרון כיס שיגרמו לך כתוצאה מכך.

6. הצגת מחירים והשוואת מוצרים

6.1. החברה מציגה ועורכת השוואה באתר בין מחיריהם של מוצרים ושירותים שונים, כפי שהתקבלו מבתי העסק, נותני השירותים ו/או המפרסמים השונים וכן ממקורות שונים, לפי שיקול דעתה הבלעדי והמוחלט של החברה ("הצגת מחירים"), כאשר בעת בחירה במוצר כלשהו, תועבר ישירות לאתר האינטרנט של בית העסק אשר הציע את המוצר הנבחר. ביצוע רכישה יבוצע ישירות באתר האינטרנט של בית העסק בו בחרת, ולפי תנאי השימוש במסגרתו, והחברה לא תהא צד, ישיר או עקיף, לעסקת רכישה כאמור.

6.2. השימוש בשירות הצגת מחירים הינו בהתאם לתנאי השימוש ובאחריות הגולש בלבד.

6.3. החברה אינה מתחייבת לכך שהמחירים משקפים בהכרח את מחיר המוצר כפי שיימכר בפועל על ידי בית העסק ו/או נותן שירותים וייתכנו שירותים ומוצרים אשר יימכרו במחירים נמוכים או גבוהים יותר מהמחירים המוצגים באתר. המחירים המופיעים בשירות הצגת המחירים הינם המחירים אשר נמסרו לחברה על ידי בית העסק או נותן השירות ולחברה אין כל אחריות, ישירה או עקיפה, למחירים אלו ולכל שימוש שיעשה בהם על ידך.

6.4. החברה לא תהא אחראית לפערים, לאי-דיוקים ו/או לטעויות אשר יהיו בין המחירים המופיעים בהצגת המחירים לבין המחיר אשר נגבה בפועל על ידי בית העסק ו/או נותן השירות ולא תחוב בכל נזק ו/או חסרון כיס שייגרם לך או לצד שלישי כתוצאה מהסתמכות על המוצג במחירים המומלצים.

6.5. הגולש יכול לבצע השוואה, באמצעות כלי ההשוואה באתר, בין מוצרים שונים בהתאם לקטגוריות ולסיווגים מגוונים ("השוואת מוצרים"). יובהר כי השוואת המוצרים איננה מציגה את כלל המוצרים, מאותו סוג או מסוג דומה, המתפרסמים באתר, אלא את המוצרים התואמים את הקטגוריה אשר נבחרה על ידי הגולש בלבד.

6.6. תוצאות החיפוש והמחירים המוצגים באתר מוצגים על ידי מנגנון אוטומטי ממוחשב של האתר, ונמסרים לחברה על-ידי צדדים שלישיים ללא מעורבות ו/או התערבות כלשהי של החברה. הנתונים המוצגים באתר כתוצאות חיפוש ו/או השוואת מוצרים ו/או הצגת מחירים ו/או המקושרים על-ידי האתר, נערכים ומפותחים על ידי אנשים ו/או גופים עליהם אין לחברה כל שליטה. מידע ונתונים אלה הינם באחריותם הבלעדית של הצדדים השלישיים ואין לחברה כל שליטה עליהם ו/או אחריות לתוכנם, לנכונותם או למהימנותם, לרבות לפרטים על אודות הצד השלישי, מהות ו/או איכות המוצרים או השירותים המסופקים על-ידו, שמות היצרנים ו/או הספקים של המוצרים ו/או השירותים, מחירים ומצגים וכל מידע אחר שמקורם במידע שמוצג או שמופץ על ידי צד שלישי.

6.7. פיינד- מי סופרמרקטים

6.7.1. שירות "פיינד- מי סופרמרקטים" מאפשר לגולשים רשומים לבצע השוואת מחירים בין רשתות הסופרמרקטים הבאות: רמי לוי באינטרנט, שופרסל ישיר, מגה באינטרנט וטבע מרקט ("רשתות השיווק") וכן לבצע רכישה מקוונת של מוצרי מזון ומצרכים נוספים המוצעים על ידי רשתות השיווק. במידה שמוצר כלשהו לא יהיה קיים במלאי החנות במועד ביצוע ההשוואה, החברה עשויה להציע השוואת מחיר למוצר דומה ו/או חלופי. מובהר בזאת כי החברה שומרת לעצמה את הזכות להוסיף ו/או לשנות ו/או להחליף את רשתות השיווק המופיעות בשירות פיינד- מי סופרמרקטים ללא כל הודעה מוקדמת.

6.7.2. כל הנתונים המוצגים במסגרת שירות פיינד- מי סופרמרקטים, לרבות המוצרים, המחירים והמבצעים, מוצגים כפי שהם נמסרים לחברה על-ידי צדדים שלישיים ו/או רשתות השיווק, וללא מעורבות ו/או התערבות כלשהי של החברה, ולחברה לא תהא כל אחריות בגין חוסר התאמה, העדר דיוק או נכונות המחירים המוצגים ו/או לכל נזק או חסרון כיס שיגרמו לך כתוצאה מהסתמכות על המחירים בשירות פיינד- מי סופרמרקטים.

6.7.3. ביצוע רכישה יבוצע ישירות באתר האינטרנט של רשת השיווק בה בחרת, ולפי תנאי השימוש במסגרתו, והחברה לא תהא צד, ישיר או עקיף, לעסקת רכישה כאמור.

6.8. פיינד- מי דילים

6.8.1. הגולש יכול להשוות בין מחיריהם ותנאיהם של מכירות קבוצתיות באתרי סחר אלקטרוני מגוונים ("דילים"), בהתאם לקטגוריות חיפוש והשוואה הקיימות באתר.

6.8.2. ההצטרפות לדילים עשויה להיות כרוכה בהרשמה מראש באתר הסחר האלקטרוני הרלוונטי, ובכפוף לתנאי השימוש של אתר הסחר האלקטרוני הרלוונטי.

6.8.3. ביצוע רכישת הדיל יבוצע ישירות באתר האינטרנט של אתר הסחר האלקטרוני בו בחרת, ולפי תנאי השימוש במסגרתו, והחברה לא תהא צד, ישיר או עקיף, לעסקת רכישה כאמור.

6.8.4. תוצאות החיפוש ומחירי הדילים באתר מוצגים על ידי מנגנון אוטומטי ממוחשב של האתר, בהסתמך על הנתונים הנאספים מצדדים השלישיים. מידע ונתונים אלה הינם באחריותם הבלעדית של הצדדים השלישיים ואין לחברה כל שליטה עליהם ו/או אחריות לתוכנם, לנכונותם או למהימנותם, לרבות לפרטים על אודות הצד השלישי, מהות ו/או איכות המוצרים או השירותים המסופקים על-ידו, שמות היצרנים ו/או הספקים של המוצרים ו/או השירותים, מחירים ומצגים וכל מידע אחר שמקורם במידע שמוצג או מופץ על ידי צד שלישי.

6.9. פיינד- מי תיירות

6.9.1. שירות "פיינד- מי תיירות" מאפשר לגולש לקבל פרטים וכן להשוות בין מחיריהם של טיסות, חבילות נופש, מלונות, השכרת רכב בישראל ובחו"ל ותכנון טיולים, כפי שמופיעים באתרי ספקים שונים ("ספקי התיירות"), המרכזים מידע מסוכנויות נסיעות ו/או מחברות השכרת רכב (ביחד: "סוכנויות הנסיעות"). ביצוע עסקת הרכישה נעשה באמצעות קישור למערכת המחשוב של ספקי התיירות.

6.9.2. תוצאות החיפוש ופרטי העסקאות מוצגים על ידי מנגנון אוטומטי ממוחשב של האתר, בהסתמך על הנתונים הנאספים מספקי התיירות. מידע ונתונים אלה הינם באחריותם הבלעדית של ספקי התיירות ואין לחברה כל שליטה עליהם ו/או אחריות לתוכנם, לנכונותם או למהימנותם, לרבות לפרטים על אודות ספק תיירות ו/או סוכנות הנסיעות, מהות ו/או איכות המוצרים או השירותים המסופקים על-ידם, מחירים ומצגים וכל מידע אחר שמקורם במידע שמוצג או שמופץ על ידי ספקי התיירות.

6.9.3. ההסתמכות על פרטים, מחירים ומלאי המופיעים באתר בשירות "פיינד- מי תיירות" הינה באחריותך בלבד, והחברה אינה נושאת באחריות לדיוקם ו/או לנכונותם ו/או לאיחור באספקתם ו/או לכל נזק או חסרון כיס אשר ייגרמו לך כתוצאה מהסתמכות עליהם.

6.9.4. מובהר בזאת כי הזמנת עסקה ותשלום עבור עסקה באתר אינם בבחינת עסקה מחייבת והפרסומים באתר אינם הצעה שניתן להשלים לעסקה באמצעות אתר פיינד- מי טרוול. כל פרטי העסקה הסופיים, לרבות המחירים והמועדים, יהיו כפופים לאישורו של ספק שירותי התיירות ו/או סוכנויות התיירות ולתנאי השימוש שלו. הנתונים באתר עשויים להיות משובשים בשל טעויות ותקלות טכניות ולא ניתן להסתמך עליהם עד לאחר אישור העסקה על ידי ספק שירותי התיירות ו/או סוכנות התיירות. החברה אינה צד לעסקה כאמו וכל מחלוקת תתברר אך ורק בין הגולש לבין ספא שירותי התיירות ו/או סוכנות התיירות, ולפיינד- מי לא תהא כל אחריות בשל כך.

7. הסרה או הגבלה של תכנים באתר

7.1. חופש הביטוי הוא מאבני היסוד של האתר אך גם השמירה על חוקי מדינת ישראל. לפיכך, הנך מנוע מלפרסם באתר, בין היתר, את התכנים הבאים: תכנים בעלי אופי מיני בוטה, מאיימים, גזעניים, מוציאי לשון הרע, מעודדים לביצוע עבירות פליליות או אזרחיות, פוגעים בפרטיות, מזיקים, פוגעים ברגשות הציבור ותכנים אשר מהווים הפרה כלשהי של החוק; תכנים אשר זכויות הקניין הרוחני בהם אינן שייכות לך; תכנים אשר מכילים וירוס מחשב מכל סוג שהוא; תכנים אשר אינם רלוונטיים לשירותים המסופקים באתר.

7.2. החברה רשאית לסרב לפרסם תכנים, אשר לדעתה מפרים מי מהתנאים שלהלן ו/או עלולים לפגוע באתר ו/או בחברה ו/או בצד שלישי כלשהו, והיא רשאית למחוק תכנים כאלו בכל עת.

7.3. במידה שמצאת במידע הנמצא באתר, או במידע הקיים בין תכניו של כל אתר אחר המקושר ממנו, חומר הנחזה כלא תקין, לא חוקי ו/או לא מוסרי, אתה מתבקש להודיע על כך למנהלי אתר זה לכתובת Info@zap.co.il.

8. הגבלת אחריות של החברה ומי מטעמה

8.1. החברה אינה אחראית ולא תישא בכל אחריות ביחס לתכנים ו/או לזמינות השירותים הנמצאים באתר ו/או באתרים מקושרים (לרבות בנוגע לתכנים הנמסרים לפרסום) ובכל מכשיר קצה בהם הם מופיעים, תוכנם, מהימנותם, דיוקם, אמינותם והשפעתם על המחשבים של הגולשים באתר.

כמו כן החברה אינה אחראית ולא תישא בכל אחריות לכל נזק, אי נוחות, אובדן, עוגמת נפש וכיוצא באלו תוצאות, ישירות או עקיפות, שייגרמו לך, לרכושך או לכל צד שלישי בשל שימוש בתכנים אלו (לרבות על ידי קטינים וכתוצאה מנגיפי מחשב) ו/או בשל הורדה של כל חומר מהאתר (Download) ו/או בשל חדירה בלתי חוקית ושימוש או שיבוש התכנים על ידי צדדים שלישיים.

8.2. החברה לא תישא בכל אחריות לתוכן המודעות והמידע המסחרי שיפורסמו באתר, לרבות לתוכן שיועבר בין גולשי האתר במסגרת חוות דעת, המלצות, קישוריות אל מקורות ו/או מאגרי מידע ו/או שירותים ו/או אתרי תוכן אחרים וכיו"ב. למען הסר ספק, מובהר ומוסכם בזה, כי הצבת מודעות, קישוריות ומידע מסחרי באתר לא תתפרש כהצעה להשתמש, כהבעת תמיכה, עידוד או הסכמה או מתן חסות של האתר, במפורש או מכללא לתכנים ו/או לשירותים המוצעים על ידי המפרסמים באתר. כמו כן, החברה אינה נותנת חסות, מעודדת, מציעה, מסכימה או מביעה דעתה לגבי נכונותם ו/או דיוקם ו/או רמתם ואיכותם של התכנים ו/או של כל מידע, פרסומות, שירותים, מוצרים, דעות ועמדות המוצגים באתרים אחרים ו/או בכל תוכן, מידע, פרסומות, שירותים, מוצרים, דעות ועמדות שהאתר או שאתרים אחרים מפנים אליהם וכל הסתמכות של המשתמש על כל תוכן, מידע, פרסומות, מוצרים, דעות ועמדות המוצגים או המפורסמים באתרים אליהם קיימת אפשרות הפניה כאמור, לרבות במידע תוכן, דעות ועמדות המוצגות או המפורסמות שם, נעשה על פי שיקול דעת המשתמש ועל אחריותו הבלעדית.

8.3. התכנים והשירותים המופיעים באתר נועדו לספק אינפורמציה בלבד ואינם בגדר עצה, המלצה או חוות דעת מקצועית הניתנת על ידי החברה ואינם בגדר תחליף להתייעצות עם איש מקצוע.

8.4. כל עסקה שתעשה בעקבות מודעה או מידע המתפרסמים באתר או באמצעות קישור (Link) לאתר צד שלישי, לרבות האתרים המקושרים, אינה כוללת את החברה כצד בעסקה, ותסוכם ישירות בין המשתמש לבין המפרסם הנוגע בדבר. החברה אינה צד לכל עסקה כזו, היא לא תישא באחריות לשירותים ולמוצרים שיוצעו במודעות המתפרסמות באתר או באתרים אליהם הגעת באמצעות קישורים מהאתר ולרכישות אשר יתבצעו באמצעות פרסומים אלו, והיא לא תיקח חלק במחלוקות אם וכאשר יתעוררו בין הצדדים השונים בעסקה. פרסומת המוצגת באתר מטעם גורם שאינו החברה הינה קניינו של המפרסם ולפיכך אין לעשות בה שימוש הפוגע בזכות המפרסם. החברה איננה מתחייבת כי כל הקישורים שימצאו באתר יהיו תקינים ויובילו אותך לאתר אינטרנט פעיל. החברה רשאית לסלק מהאתר קישורים שנכללו בו בעבר, להוסיף קישורים חדשים או להימנע מהוספת קישורים חדשים - הכול לפי שיקול דעתה הבלעדי והמוחלט. כמו כן, הימצאותו באתר של קישור לאתר מסוים אינה מהווה אישור לכך שהמידע באתר זה מלא, מהימן, עדכני או אמין.

8.5. היה והחברה ו/או מי מטעמה ניסו (או ינסו) מרצונם הטוב ולפנים משורת הדין, לסייע בפתרון בעיה ו/או פנייה של משתמש באתר שבחר לבצע פעולה באתר אחר, סיוע זה לא יתפרש בשום אופן כמטיל אחריות כלשהי על החברה ו/או מי מטעמה בגין כל פעולה שבוצעה באתרים אחרים ו/או באמצעותם. באותו אופן, לא יתפרש דבר בתנאי השימוש אלו, בשום אופן, כמטיל אחריות כלשהי על החברה ו/או מי מטעמה בגין פעולה כלשהי שמשתמש ביצע באתרים אחרים ו/או באמצעותם.

8.6. השימוש באתר ובתכנים ניתן כמות שהוא (as is) בהתאם להחלטת החברה, ולא תהיה לך כל טענה, תביעה או דרישה כלפי החברה בגין תכונות השימוש, המגבלות או התגובות שיעורר הפרסום באתר ובמכשירי הקצה. השימוש, אפוא, בתכנים המוצגים באתר, במכשירי הקצה ובשירותי האתר, ייעשה על אחריותך הבלעדית והמלאה.

8.7. החברה אינה מתחייבת ששירותי האתר יינתנו כסדרם או בלא הפסקות, יתקיימו בבטחה וללא טעויות, לא יופרעו ויהיו חסינים מפני גישה בלתי-מורשית למחשבי החברה או מפני נזקים, קלקולים, תקלות או כשלים – והכול בחומרה, בתוכנה, בקווי ובמערכות תקשורת, אצל החברה או אצל מי מספקיה.

8.8. החברה רשאית לסגור את האתר ולשנות מעת לעת את מבנהו, מראהו וזמינותם של השירותים והתכנים הניתנים בו וזאת ללא צורך להודיע לך על כך מראש. לא תהיה לך כל טענה, תביעה או דרישה כלפי החברה בקשר לכך.

9. אבטחת מידע והגנה על פרטיות

9.1. מדיניות הפרטיות חלה על הנתונים שנמסרו, כחלק מתהליך ההרשמה לאתר, על התכנים והמידע המועברים על ידי המשתמשים בזמן השימוש באתר ובשירותים, וכן על מידע שנאסף על אודות המשתמשים בזמן הגלישה באתר ("מידע על המשתמש").

9.2. החברה רשאית להשתמש במידע על המשתמש לצורך שיפור האתר, השירותים והתכנים שהיא מציעה, או לצורך ניתוח ומסירת מידע סטטיסטי לצדדים שלישיים, לרבות מפרסמים. כמו כן, רשאית החברה לעשות שימוש במידע על המשתמש ליצירת קשר עם המשתמשים, לרבות לשם משלוח (בדוא"ל, בהודעת טקסט לטלפון הנייד (SMS/MMS) או בכל אופן אחר) מידע פרסומי למשתמשים - בין שמדובר במידע שהיא עצמה תפרסם ובין שמדובר במידע שתקבל לצורך משלוח מידי בתי עסק אחרים. הגולש הרשום מסכים ומאשר, בעצם מילוי טופס הרישום, כי החברה תהא רשאית לשמור במאגריה את הפרטים שנמסרו על-ידו ומידע נוסף שיצטבר אודותיו, לשם ביצוע, מעת לעת, פעולות, כגון: יצירת קשר עמו, פרסום, מתן שירותי דיוור, על ידי החברה ו/או מי מטעמה ו/או גורמים אחרים, איסוף מידע אודותיו ושימוש בו, לרבות אחסונו, העברתו ושיתופו, על ידי החברה ו/או מי מטעמה ו/או גורמים אחרים, למטרות סטטיסטיות ו/או לעשיית עסקאות מכל סוג עם לקוחות וצדדים שלישיים, ולצרכים מסחריים אחרים, זאת ללא תשלום כל תמורה.

9.3. החברה אינה נושאת בכל אחריות בגין שימוש במידע אודותיך, המתקבל שלא באמצעותה כי אם על-ידי צדדים שלישיים, לרבות: גופים מסחריים, אתרים או סוחרים מקוונים אשר משתמשים או מופיעים באתר (כגון חברות אשר משתתפות במבצעי הטבות וכיוצא באלו), ואשר אינם בשליטתה של החברה. בכל מקרה של ספק עליך לבדוק את הנהלים לשמירת הפרטיות ואת תנאי השימוש של אותו סוחר, אתר או גוף מסחרי.

9.4. החברה תהא רשאית למסור את פרטיך האישיים לצדדים שלישיים, לרבות (אך לא רק) במקרה בו היא תמצא כי פעולותיך באתר מפרות את תנאי השימוש, או נעשות לשם ביצוע תרמית מכל סוג שהוא, או אם היא תהיה מחויבת לעשות כן על פי צו שיפוטי ו/או חוק ו/או אם תעמוד בפני איום שיינקטו כנגדה צעדים משפטיים (פליליים או אזרחיים) בגין פעולות שעשית באתר. במקרים אלו רשאית החברה למסור את פרטיך לצד הטוען כי נפגע ממך או בהתאם להוראות הצו השיפוטי.

9.5. החברה מאבטחת את המידע המצוי באתר ובהמלצות באמצעות מערכות מתקדמות וחדישות ביותר. על אף האמור, אין החברה יכולה להתחייב בפני המשתמשים כי לא תתאפשר חדירה בלתי חוקית למאגרי המידע הכלולים באתר או בהמלצות.

10. קבצי Cookie

10.1. "Cookie" הינו קובץ טקסט קטן אשר מועבר לכונן הקשיח שבמחשבך האישי על ידי שרת אינטרנט. באתר מתבצע שימוש ב- Cookie בכדי ששרתי האתר יוכלו לזהות אותך במהירות וביעילות גם כאשר אתה חוזר ומבקר באתר. המידע המצוי על ה Cookie ובו עושה החברה שימוש הינו מוצפן, כך שרק החברה יכולה לקרוא ולהבין את המידע הזה.

10.2. בהסכימך להסכם זה אתה מתיר לחברה להשתיל "Cookie" על מחשבך, להשתמש במידע האגור ב Cookie ולזהותך על פיו.

11. קניין רוחני

11.1. כל הדפים המצויים באתר, לרבות הנתונים והמידע שהם מכילים, הם רכושה הבלעדי של החברה ואין לראות במידע ובשירותים המסופקים על ידה באתר כמקנים רישיון כלשהו או זכויות כלשהן בקניינה הרוחני של החברה או של צדדים שלישיים. אין להעתיק או לפרסם את דפי האתר במלואם או בחלקם ו/או לעשות בהם או במידע שבתוכם שימוש כלשהו, לרבות שימוש מסחרי, ללא הסכמתה המפורשת מראש ובכתב של החברה. זכויות היוצרים ברעיון העומד ביסוד האתר, לרבות עיצוב האתר, סימניו המסחריים וכן בכל פעולה אחרת באתר הייחודית והבלעדית לחברה, שמורים לחברה. כמו כן, אין להכניס באתר שינויים, להעתיק, לפרסם, לבצע בפומבי, לשכפל, לשנות, לעבד, ליצור יצירות נגזרות, לפרסם למכור, להשכיר, להפיץ, לשדר, להציג בפומבי, לשכפל או למסור לצד שלישי כל חלק מן האתר בלא קבלת הסכמתה של החברה בכתב ומראש.

11.2. בעצם הרשמתך לאתר, כאמור בתקנון זה, הנך מקנה לחברה רישיון-חינם, כלל עולמי ובלתי מוגבל בזמן, להעתיק, לשכפל, להפיץ, למכור, לשווק, למסור לציבור, לעבד, לערוך, לתרגם ולהשתמש בכל התכנים שאתה מעלה לאתר, ובכל דרך נוספת, לפי שיקול דעתה הבלעדי של החברה, באתר, בדברי דפוס, באמצעי תקשורת דיגיטליים, לרבות באתרי אינטרנט נוספים, ולא תהא לך כל תביעה ו/או טענה כלפי החברה בקשר לשימוש בתכנים אשר הועלו לאתר על ידך כאמור לעיל. העלאת תכנים לאתר על ידך מהווה הסכמתך להמחות באופן בלתי חוזר לחברה את כל זכויות הקניין הרוחני, לרבות זכויות היוצרים בתכנים וכן לכך כי לא תהיה זכאי לכל תמורה בגין שימוש תכנים כאמור וכי לא תוכל לבוא בכל טענה ו/או דרישה שעניינה הפרת זכויות יוצרים ו/או כל דרישה לתשלום.

11.3. הנך מתחייב ומצהיר כי הנך בעל מלוא זכויות היוצרים והזכויות המוסריות בתכנים אשר מועלים על ידך לאתר וכי אין בפרסום התכנים על ידך משום פגיעה בזכות כלשהי של צדדים שלישיים, לרבות על פי חוק הגנת הפרטיות, התשמ"א-1981 ו/או חוק זכויות יוצרים התשס"ח-2007 ו/או חוק איסור לשון הרע התשכ"ה- 1965 ו/או כל חוק אחר.

12. שיפוי

הנך מתחייב לשפות את החברה, עובדיה, מנהליה, בעלי מניותיה או מי מטעמם בגין כל תביעה, דרישה, נזק, הפסד, אובדן רווח, תשלום או כל הוצאה שייגרמו להם - ובכלל זה שכר טרחת עורך דין (סביר) והוצאות משפט - עקב הפרת תנאי שימוש אלה ו/או הפרת החוק על ידו ו/או תביעה ו/או דרישת צד שלישי כלשהו כתוצאה מתכנים שמסר לפרסום באתר ו/או כתוצאה מקישורים שביצע לאתר ו/או כל הפרה של תנאי מתנאי שימוש של האתר.

13. הסכמה לתנאי השימוש באתר

13.1. החברה שומרת לעצמה את הזכות להפסיק את שימושך באתר אם לא תעמוד באחד או יותר מתנאי השימוש.

13.2. בנוסף לכל האמור להלן, בעשותך שימוש באתר הנך מתחייב כי לא תעשה אחד או יותר מהדברים הבאים:

13.2.1. התחזות לאדם או לגוף כלשהו, לרבות נציג, עובד או מנהל של החברה ו/או מסירת תיאור מסולף או הצגה כוזבת של קשר בינך ובין צד שלישי.

13.2.2. הטענה, שליחה או שידור של כל חומר שקרי ומטעה או חומר אשר נועד להערים על אדם או על גוף כלשהו, במישרין ו/או בעקיפין.

13.2.3. הטענה, שליחה או שידור של כל חומר המכיל כל סוג של וירוס מחשב או כל קוד מחשב אחר, המתוכנן להרוס, להפריע, או להגביל את השימוש (ובכלל זה כל שימוש אחר מלבד שימוש הוגן וסביר בשירות) בכל אחד מן המחשבים, השרתים, החומרה ו/או התוכנה אשר מצויים בשימוש החברה לצורך אספקת השירותים המוצעים באתר זה.

13.2.4. הפצת "דואר זבל" (spam) לשרתי האתר, או הצפתם בכל דואר אחר.

13.2.5. שינוי, עיבוד, העתקה, שאיבת מידע, התאמה, מתן רישיון משנה, תרגום, מכירה, ביצוע פעולות של הנדסה חוזרת, פירוק או הרכבה מחדש של כל אחד מחלקי הקוד המרכיבים את האתר, לרבות בסיס המידע, וכן פעולות כאלה לגבי החומרה והתוכנה אשר מצויות בשימוש עבור השירות.

13.2.6. פגיעה בכל דרך שהיא בזכויות יוצרים, בסימני מסחר, או בכל זכות קניינית אחרת אשר מצויה באתר זה.

13.2.7. הצבת האתר, או כל חלק ממנו, בתוך מסגרת של אתר אחר (frame) או כחלק מאתר אחר (mirror) ללא הסכמה בכתב ומראש של החברה.

13.2.8. שימוש בכל רובוט, "תולעת" (spider) מנוע אחזור וחיפוש מידע, או בכל כלי אוטומטי או ידני אחר אשר מתוכנן לאנדקס, לאחזר, ולאתר מידע באתר או כלי כאמור אשר מתוכנן לחשוף את מבנה מאגר הנתונים והקוד באתר זה.

13.2.9. הפרעה בכל דרך אחרת או קטיעה של האתר (לרבות על ידי הפרעה לפעולות השרת ורשת המחשבים המחוברים לאתר או של רשת המחשבים המחוברת אליה) או הפרה באופן כזה או אחר של הדרישות והפרוצדורות של האתר.

13.2.10. שימוש שנועד להתחקות אחר אדם אחר או להטריד אדם אחר בכל דרך שהיא.

13.2.11. איסוף או אגירת מידע אישי על משתמשים אחרים לשם מטרות כלכליות או בלתי חוקיות. כמו כן מכירה, הפצה או כל שימוש כלכלי במידע באתר או כל שימוש אחר באופן העלול לפגוע באדם אשר המידע רלוונטי לו.

14. שונות

14.1. החברה אינה מפלה על בסיס גיל, מין, גזע, לאום, דת, העדפה מינית או כל סטטוס אחר.

14.2. תנאי השימוש מתווספים לכל הוראות תנאי שימוש אחרים המצויים באתר. במקרה של אי התאמה - תנאי שימוש אלו יגברו.

14.3. על תנאי שימוש אלו יחולו אך ורק דיני מדינת ישראל. מקום השיפוט הבלעדי לכל עניין הנוגע להסכם זה ולשימוש באתר הינו בבתי המשפט המוסמכים באזור תל-אביב יפו. מחובתך כמקבל שירות שהוא תושב או אזרח של מדינה זרה או שהוא נמצא באותה העת במדינה זרה, לבחון ולבדוק האם השירות ותנאי השימוש בשירות תואמים גם את חוקי המדינה הזרה. אין ביכולתה של החברה להתאים את השירות ותנאי השימוש בשירות לחוקים של כל מדינה ומדינה בעולם. אי לכך, מובהר, כי אתה תישא לבדך באחריות על כל הפרת דין של מדינה זרה באם תתבצע כתוצאה משימוש בשירות.